Składniki:
4 kotlety ze schabu - po 1,5 cm grubości sztuka
2 większe jajka
niecała szklanka bułki tartej
pół płaskiej łyżeczki soli i pieprzu
olej do smażenia

1. Na desce kładź po kolei kotlety i ubijaj tłuczkiem do mięsa, aż rozpłaszczą się do 7 mm grubości.
2. Przygotuj dwa, głębsze talerze. Do jednego talerza wbij jajka i rozbełtaj widelcem. Do drugiego wsyp bułkę tartą.
3. Każdy kotlet lekko posyp solą i pieprzem.
4. Kotlety pojedynczo zanurz w jajku a następnie od razu obtocz w bułce.
5. Kładź na nagrzaną patelnię i smaż z obu stron an rumiano. Kotlety nie powinny potrzebować więcej niż 2 minuty na stronę.
6. Kotlety polecam podawać z gotowanymi ziemniakami.