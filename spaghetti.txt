Składniki:
300 g mięsa mielonego
1 cebula
2 ząbki czosnku
1 marchewka
2 łyżki oleju
1 puszka krojonych pomidorów bez skórki
3 łyżki przecieru pomidorowego
100 ml bulionu mięsnego lub warzywnego
2 łyżeczki suszonego oregano
sól, pieprz
300 g makaronu Spaghetti
świeżo starty parmezan do posypania

1. Cebulę i czosnek obrać i poszatkować.
2. Marchewkę umyć, obrać i pokroić w drobną kostkę.
3. Cebulę i czosnek chwilkę podsmażyć na oleju. Dodać mięso mielone i marchewkę. Wszystko razem chwilę podsmażyć, aż mięso straci kolor różowy.
4. Dodać pomidory z puszki (razem z sosem z puszki), przecier pomidorowy i bulion.
5. Całość dusić pod przykryciem na niskiej mocy palnika ok. 20 minut. Przyprawić solą, pieprzem i oregano.
6. Spaghetti ugotować w osolonej wodzie według przepisu na opakowaniu. Odcedzić na durszlaku.
7. Spaghetti rozłożyć na talerzach. Polać sosem z mięsem i posypać parmezanem.
