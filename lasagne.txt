Składniki:
– 0,5 kg mięsa mielonego
– 1 puszka pomidorów krojonych
– 1 koncentrat pomidorowy (ok. 200 ml)
– makaron lasagne
– 1 duża cebula
– 3 ząbki czosnku
– przyprawy: sól, pieprz, papryka ostra, bazylia, zioła prowansalskie, oregano, natka pietruszki
– 2 łyżki masła
– 2 łyżki mąki
– 2 szklanki mleka
– sól, pieprz, gałka muszkatowa, bazylia

Wykonanie:
1.Na oleju smażymy mięso mielone, w trakcie smażenia doprawiamy 3 ząbkami czosnku, solą, pieprzem, papryką, ziołami prowansalskimi, bazylią, oregano i natką pietruszki. Pod koniec smażenia dodajemy cebulę i chwilę smażymy.
2. W czasie gdy smażymy mięso, przygotowujemy sos. Do dużej miski wlewamy pomidory w puszce, koncentrat pomidorowy, przyprawiamy 2 ząbkami czosnku, bazylią i oregano. Kiedy mięso będzie usmażone, możemy wlać sos i gotować przez chwilę.
3. Kiedy sos będzie gotowy, możemy w dużym naczyniu żaroodpornym przekładać go z makaronem lasagne. Warto kupić w sklepie makaron, którego nie trzeba wcześniej gotować, zaoszczędzi nam to sporo pracy :-).
4. Kiedy mamy już przygotowany makaron z mięsem, możemy przygotować sos beszamelowy. Rozpuszczamy masło na małym ogniu, następnie dodajemy 2 łyżki mąki. Dokładnie mieszamy aż osiągnie jednolitą konsystencję. Następnie wlewamy stopniowo mleko, cały czas mieszając sos. Kiedy wlejemy 2 szklanki mleka, możemy powoli mieszać i doprawić przyprawami: szczyptą soli, pieprzem, łyżeczką gałki muszkatowej i bazylią. Po ok. 5 minutach sos powinien zacząć gęstnięć, wtedy możemy dodać starty żółty ser.
5. Kiedy sos osiągnie konsystencję budyniu, wlewamy go na mięso z makaronem i wstawiamy do piekarnika do temperatury 200 stopni C na ok. 50 minut.
6. Zazwyczaj przygotowuję lasagne dzień wcześniej i wstawiam na noc do lodówki, dzięki temu sos się przegryzie a lasagna będzie mieć stabilniejszą konsystencję :-).




